ನಮಸ್ಕಾರ  ಎಲ್ಲರಿಗೂ  ಶುಭೋದಯ  ನಾನು  ಭಾರತೀಯ. ನಾನು  ಭಾರತದಿಂದ  ಬಂದಿದ್ದೇನೆ. ನಮಸ್ತೆ ನಾನು ಕನ್ನಡ  ಭಾಷೆಯನ್ನು  ಕಲಿಯುತ್ತಿದ್ದೇನೆ. ನಾನು  ಅಧ್ಯಯನ  ಮಾಡುತ್ತಿದ್ದೇನೆ  ನಾನು ದಿನವೂ ಕನ್ನಡ  ಮಾತನಾಡಲು  ಪ್ರಯತ್ನಿಸುತ್ತಿದ್ದೆನೆ . ನೀವು  ಹೇಗಿದ್ದೀರಿ?  ನೀವು  ನನ್ನ  ಸ್ನೇಹಿತರಾಗಿದ್ದೀರಿ. ಧನ್ಯವಾದಗಳು! ನೀವು  ನನ್ನ  ಜೀವನದಲ್ಲಿ  ಮಹತ್ವ  ಹೋಂದಿದ್ದೀರಿ. ಕ್ಷಮಿಸಿ, ನಾನಿಂದು  ತಡವಾಗಿ ಬಂದೆ. ನೀವು  ನನ್ನ  ಅತ್ಯುತ್ತಮ  ಸ್ನೇಹಿತರಾಗಿದ್ದೀರಿ. ಧನ್ಯವಾದಗಳು ನಮ್ಮ ದೇಶವು  ಸುಂದರವಾಗಿದೆ. ನಾನು  ಪೂಜೆ  ಮಾಡಲು  ಮಂದಿರಕ್ಕೆ ಹೋಗುತ್ತೇನೆ. ಅವರು  ವಿದ್ಯೆಯನ್ನು  ಕಲಿಸುತ್ತಾರೆ.  ಇದು   ಆನುಕೂಲವಾಗುತ್ತದೆ. ನಮ್ಮ  ಪಾಠಶಾಲೆ  ತುಂಬಾ  ದೊಡ್ಡದು. ನನಗೆ  ಕಥೆಗಳನ್ನು  ಓದುವ   ಆಸಕ್ತಿ. ಈದು  ನಮಗೆ  ನಿದರ್ಶನ  ನೀಡುತ್ತದೆ. ನೀವು  ಪೂರ್ಣ  ಸತ್ಯ  ಹೇಳಿದ್ದೀರಿ. ನಾನು  ಪ್ರಯತ್ನ  ಮಾಡುತ್ತೇನೆ. ನಮಗೆ  ಯಶಸ್ಸು  ದೊರೆಯುವುದು. ನಾವು  ನಾಗರಿಕರು. ಇದು  ನಮ್ಮ ಕುಟುಂಬ. ಪ್ರಯತ್ನವಿಲ್ಲದೆ  ಫಲವಿಲ್ಲ
ವಿದ್ಯಾರಣ್ಯಪುರ  ಎಂಬ  ಊರಲ್ಲಿದ್ದ  ಜಗದ್ಗುರುವೊಬ್ಬರು  ಏನು  ಹೇಳಿದರೂ  ಅದು  ನಿಜವಾಗುತ್ತದೆ  ಎಂಬ  ನಂಬಿಕೆ  ಆ  ಊರಿನ  ಜನರಲ್ಲಿತ್ತು.ಹಾಗಾಗಿ ಆ ಊರು ಮಾತ್ರವಲ್ಲದೆ  ಸುತ್ತಮುತ್ತಲಿನ ಹಾಗೂ ದೂರದ  ಊರುಗಳಿಂದಲೂ  ಜನರು  ಅವರಲ್ಲಿಗೆ ಬಂದು ತಮ್ಮ ಭವಿಷ್ಯ ಕೇಳುತ್ತಿದ್ದರು. ಆ ಜಗದ್ಗುರು ಕೂಡ ಯಾರು ಬಂದರೂ  ಸ್ವಲ್ಪವೂ  ಬೇಸರ  ಪಡದೆ  ಹಸನ್ಮುಖಿಯಾಗಿ  ಅವರ ಕಷ್ಟಗಳಿಗೆ ಸ್ಪಂದಿಸುತ್ತಿದ್ದರು.
ಒಮ್ಮೆ  ಮಹೇಶ  ಮತ್ತು  ಸುರೇಶ  ಎಂಬ  ಇಬ್ಬರು  ವಿದ್ಯಾರ್ಥಿಗಳು  ಜಗದ್ಗುರುವಿನ  ಬಳಿಗೆ  ಬಂದು  ಗುರುಗಳೇ, ನಾವಿಬ್ಬರುಗೆಳೆಯರು. ಒಂದೇ  ಶಾಲೆಯಲ್ಲಿ ಓದುತ್ತಿದ್ದೇವೆ. ನಮಗೆ ನಿಮ್ಮ ಆಶೀರ್ವಾದ  ಬೇಕು ಎಂದು ಹೇಳಿ ತಲೆ ಬಾಗಿದರು. ಜಗದ್ಗುರು  ಅವರಿಬ್ಬರನ್ನೂ  ಒಂದು  ಕ್ಷಣತದೇಕ  ಚಿತ್ತದಿಂದ  ನೋಡಿ  ಮಹೇಶನಿಗೆ  ನೀನು  ಒಳ್ಳೆಯ  ಅಂಕಗಳಿಸಿ  ಪರೀಕ್ಷೆಯಲ್ಲಿ ಪ್ರಥಮ ದರ್ಜೆಯಲ್ಲಿ ಪಾಸಾಗುವೆ ಎಂದು  ಹಾಗೂ  ಸುರೇಶನಿಗೆ  ನೀನು ಪರೀಕ್ಷೆಯಲ್ಲಿ ಫೇಲಾಗುವೆ ಎಂದರು. ಇದರಿಂದ  ಖುಷಿಗೊಂಡ  ಮಹೇಶ  ಓದುವುದನ್ನು  ಬಿಟ್ಟ. ಜಗದ್ಗುರುಗಳ  ಮಾತನ್ನೇ  ನಂಬಿ ಸಿನಿಮಾ, ಟೀವಿ, ಜಾತ್ರೆ, ಹಬ್ಬ  ಅಂತ  ಊರೂರು  ಅಲೆದ. ಆರಾಮವಾಗಿ  ಆಟವಾಡಿಕೊಂಡು  ಪಾಠ ಮರೆತ. ಪುಸ್ತಕ  ತೆರೆಯುವ  ಗೋಜಿಗೇ  ಹೋಗದೆ ಓದುವ ವಿಷಯದಲ್ಲಿ ಮಹಾ ಸೋಮಾರಿಯಾದ. ಆದರೆ  ಸುರೇಶ  ತಾನು  ಫೇಲಾಗುತ್ತೇನೆ  ಎಂದು ಹೇಳಿದ ಜಗದ್ಗುರುವಿನ  ಮಾತನ್ನು  ನಂಬದೆ  ಅವರ  ಮಾತನ್ನು  ಸುಳ್ಳು  ಮಾಡಲು  ನಿರ್ಧರಿಸಿದ. ತನ್ನ  ಓದಿನ  ಮೇಲೆ ನಂಬಿಕೆಯಿಟ್ಟು ಒಂದು  ದಿನವೂ  ಯಾವ  ಊರಿಗೂ  ಹೋಗದೆ, ಅಲ್ಲಿ ಇಲ್ಲಿ, ಹಬ್ಬ, ಜಾತ್ರೆ  ಅಂತ  ಎಲ್ಲೂ ಅಲೆಯಲಿಲ್ಲ. ಸತತವಾಗಿ  ಹಗಲು  ರಾತ್ರಿಯೆನ್ನದೆ  ಏಕಾಗ್ರತೆ ಯಿಂದ ಚೆನ್ನಾಗಿ ಓದಿದ. ಓದಿದ್ದನ್ನು ಅಷ್ಟೇ  ಆಸಕ್ತಿಯಿಂದ  ಮನವರಿಕೆ ಮಾಡಿಕೊಂಡ.
ಒಂದೆರಡು  ತಿಂಗಳಲ್ಲಿ ಪರೀಕ್ಷೆ ಬಂತು. ಮಹೇಶ  ಮತ್ತು  ಸುರೇಶ  ಪರೀಕ್ಷೆಯಲ್ಲಿ  ಬರೆದರು. ಕೆಲವೇ  ದಿನಗಳಲ್ಲಿ  ಫಲಿತಾಂಶವೂ  ಬಂತು. ಆದರೆ ಜಗದ್ಗುರು ಪ್ರಥಮ ದರ್ಜೆಯಲ್ಲಿ ಪಾಸಾಗುವುದಾಗಿ   ಹೇಳಿದ್ದ  ಮಹೇಶ  ಅತ್ಯಂತ  ಕಡಿಮೆ  ಅಂಕ  ಪಡೆದು  ಫೇಲಾಗಿದ್ದ. ಹಾಗೆಯೇ  ಜಗದ್ಗುರು  ಫೇಲಾಗುವುದಾಗಿ  ಹೇಳಿದ್ದ  ಸುರೇಶ  ಅತ್ಯಂತ  ಹೆಚ್ಚು  ಅಂಕಗಳಿಸಿ  ಉನ್ನತ  ಶ್ರೇಣಿಯಲ್ಲಿ ಪಾಸಾಗಿದ್ದ. ಇದರಿಂದ ಕುಪಿತಗೊಂಡ ಮಹೇಶ ಸರಸರನೆ ಆಶ್ರಮಕ್ಕೆ ಹೋಗಿ ಜಗದ್ಗುರುವಿಗೆ  ನೀವು  ಪಾಸಾಗುವೆ  ಎಂದು  ಆಶೀರ್ವಾದ  ಮಾಡಿದ್ದ ನಾನು  ಫೇಲಾಗಿದ್ದೇನೆ. ನೀವು  ಫೇಲಾಗುವುದಾಗಿ  ಹೇಳಿದ್ದ  ಸುರೇಶ ಪಾಸಾಗಿದ್ದಾನೆ. ನಮ್ಮಿಬ್ಬರ  ವಿಷಯದಲ್ಲಿ ನೀವು  ಹೇಳಿದ  ಮಾತು  ಸುಳ್ಳಾಯಿತು. ಏಕೆ  ಹೀಗಾಯಿತು? ನಿಮ್ಮ ಮಾತನ್ನು  ನಂಬಿ  ನಾನು  ಕೆಟ್ಟೆ ಎಂದು  ಬೇಸರ  ವ್ಯಕ್ತಪಡಿಸಿದ.
ಆಗ  ಜಗದ್ಗುರು  ಸಾವಧಾನದಿಂದ  ನೀನು  ನನ್ನ  ಮಾತನ್ನು  ಮಾತ್ರ  ನಂಬಿ  ಓದುವುದರತ್ತ ನಿನ್ನ  ಪ್ರಯತ್ನ  ಮಾಡಲೇ  ಇಲ್ಲ. ಶಕ್ತಿಯಿದ್ದೂ ನೀನು  ಶಕ್ತಿಹೀನನಾದೆ. ಪ್ರಯತ್ನವಿಲ್ಲದೆ ಎಂದೂ ಫಲ  ದೊರೆಯದು. ಸುರೇಶ  ನನ್ನ ಮಾತನ್ನು  ಲೆಕ್ಕಿಸದೆ  ತನ್ನ  ಪ್ರಯತ್ನದ  ಮೇಲೆ  ನಂಬಿಕೆಯಿಟ್ಟು  ಸತತವಾಗಿ  ಕಷ್ಟಪಟ್ಟು  ಓದಿದ. ಹಾಗಾಗಿ  ಅವನು  ನಿನ್ನಷ್ಟು  ಬುದ್ಧಿವಂತನಲ್ಲದಿದ್ದರೂ  ಪ್ರಯತ್ನಪಟ್ಟು  ಅಧ್ಯಯನ  ಮಾಡಿದ್ದರಿಂದ  ಅವನಿಗೆ  ಉತ್ತಮ  ಫಲಿತಾಂಶ  ಬಂತು. ಕಷ್ಟಪಟ್ಟರೆ  ಫಲ  ಸಿಕ್ಕೇ  ಸಿಗುತ್ತದೆಂಬ  ಮಾತನ್ನು  ಆತ  ನಿಜ  ಮಾಡಿದ್ದಾನೆ ಎಂದರು.
ಆಗ  ಮಹೇಶನಿಗೆ  ತಾನು  ಎಡವಿದ್ದೆಲ್ಲಿ ಎಂದು  ಅರಿವಾಯಿತು. ಯಾರ  ಆಶೀರ್ವಾದ  ಎಷ್ಟೇ  ದೊಡ್ಡದಿದ್ದರೂ  ಕನಿಷ್ಠ  ಚಿಕ್ಕದಾಗಿಯಾದರೂ  ನಮ್ಮ  ಪ್ರಯತ್ನ ವಿಲ್ಲದಿದ್ದರೆ  ಅದರಿಂದ  ಏನೂ ಪ್ರಯೋಜನವಾಗದು. ದೇವರೇ  ನಮ್ಮ  ಪರವಾಗಿದ್ದರೂ  ಪ್ರಯತ್ನವಿಲ್ಲದೆ  ಫಲ  ಸಿಗದು. ನಾನು  ಅನ್ಯಾಯವಾಗಿ  ಒಂದು  ವರ್ಷ  ಹಾಳು  ಮಾಡಿಕೊಂಡೆ  ಎಂದು  ಆತ  ಪಶ್ಚಾತ್ತಾಪಪಟ್ಟು ಮುಂದೆ ಹೀಗಾಗದಂತೆ  ಎಚ್ಚರ  ವಹಿಸಿದ.
ಮೇಧಾವಿ ಮಂತ್ರಿ ಒಂದು ಕಾಲದಲ್ಲಿ ದಶದಿಕ್ಕುಗಳಲ್ಲೂ ತನ್ನ  ಸಾಮ್ರಾಜ್ಯ  ಸ್ಥಾಪಿಸಿ  ವೀರಾಧಿ ವೀರನಾಗಿ  ಬಾಳಿದ  ಮಹಾರಾಜ  ಧೀರಸೇನ  ಈಗ  ಅನಾರೋಗ್ಯದಿಂದ  ಹಾಸಿಗೆ  ಹಿಡಿದಿದ್ದ.
ಕೆಲವೇ  ದಿನಗಳಲ್ಲಿ ಅವನ  ಪ್ರಾಣಪಕ್ಷಿ  ಹಾರಿ  ಹೋಗುವುದರಲ್ಲಿತ್ತು. ಅವನಿಗೆ  ಇಬ್ಬರು  ರಾಣಿಯರಿದ್ದರು. ಹಿರಿಯವಳು  ಸೂರ್ಯವತಿ  ಮತ್ತು  ಕಿರಿಯವಳು  ಚಂದ್ರವತಿ. ಸೂರ್ಯವತಿಯ ಹೊಟ್ಟೆಯಲ್ಲಿ ಸೂರ್ಯಸೇನ  ಎಂಬ  ಮಗ, ಚಂದ್ರವತಿಯ  ಹೊಟ್ಟೆಯಲ್ಲಿ ಚಂದ್ರಸೇನ  ಎಂಬ  ಮಗ  ಜನಿಸಿದ್ದರು. ಇವರಿಬ್ಬರೂ  ಧೀರಸೇನನಿಗೆ  ಪ್ರೀತಿಯ  ಸುಪುತ್ರರಾಗಿದ್ದರು. ಆದರೆ  ಅವರಿಬ್ಬರೂ ಅಂಗ ವಿಕಲರಾಗಿದ್ದರು. ಹಿರಿಯ ಮಗ ಸೂರ್ಯಸೇನನಿಗೆ ಎರಡೂ  ಕಣ್ಣುಗಳು  ಕಾಣುವುದಿಲ್ಲ ಹಾಗೂ ಕಿರಿಯ ಮಗನ ಎರಡು ಕಾಲುಗಳೂ ನಡೆಯಲಾಗದ  ಸ್ಥಿತಿ ಇರುತ್ತದೆ. ಮಹಾರಾಜ  ಧೀರಸೇನನಿಗೆ ತನ್ನ  ಸಾವಿನ  ಬಗ್ಗೆ  ಒಂಚೂರೂ  ಚಿಂತೆ  ಇರಲಿಲ್ಲ. ಆದರೆ  ತನ್ನ  ಉತ್ತರಾಧಿಕಾರಿಗಳಾಗಿ  ರಾಜ್ಯ  ಆಳಬೇಕಾಗಿರುವ  ತನ್ನ ಮಕ್ಕಳ ಪರಿಸ್ಥಿತಿ ನೋಡಿ  ಆತ  ಚಿಂತೆಗೀಡಾಗಿದ್ದ. ತನ್ನ  ಕೊನೆಯಾಸೆ ಎಂಬಂತೆ  ಮಕ್ಕಳಿಬ್ಬರನ್ನೂ  ಬಳಿಗೆ  ಬರಮಾಡಿಕೊಂಡ  ಆತ  ಪ್ರೀತಿ  ಮತ್ತು  ದುಃಖದಿಂದ  ಮಕ್ಕಳಿಬ್ಬರ  ತಲೆ  ನೇವರಿಸುತ್ತಾ  ಮಕ್ಕಳೇ, ನೀವಿಬ್ಬರೂ  ಅಣ್ಣತಮ್ಮಂದಿರು. ರಾಮಲಕ್ಷತ್ರ್ಮಣರಂತೆ ಇರಬೇಕು. ಕಣ್ಣಿಲ್ಲದ  ನಿನ್ನ  ಅಣ್ಣ  ಸೂರ್ಯಸೇನನಿಗೆ  ನೀನೇ  ಕಣ್ಣಾಗಿರಬೇಕು. ಕಾಲಿಲ್ಲದ ನಿನ್ನ ತಮ್ಮ ಚಂದ್ರಸೇನನಿಗೆ  ನೀನೇ  ಕಾಲುಗಳಾಗಬೇಕು. ನೀವಿಬ್ಬರೂ  ಒಬ್ಬರಿಗೊಬ್ಬರು  ಕಣ್ಣು ಕಾಲುಗಳಾಗಿ  ಪ್ರಜಾ  ಪಾಲಕರಾಗಿ  ಈ  ರಾಜ್ಯವನ್ನು  ಕಾಪಾಡಬೇಕು. ಯಾವುದೇ  ತೊಂದರೆಯಾಗದಂತೆ  ನಿಮ್ಮಬ್ಬರ  ಕೈಯಲ್ಲಿ ರಾಜ್ಯಭಾರ ಮಾಡಿಸುವಂತಹ  ಮಹಾ  ಮೇಧಾವಿ  ಮಂತ್ರಿಯೊಬ್ಬನನ್ನು  ನಿಮಗೆ  ನಾನು  ಕೊಡುತ್ತೇನೆ. ಇದೇ  ನಾನು  ತಂದೆಯಾಗಿ  ನಿಮಗೆ  ಕೊಡುವ  ಮಹಾ  ಕಾಣಿಕೆ ಎಂದು ಬುದ್ಧಿ  ಹೇಳಿ  ಧೈರ್ಯ ತುಂಬಿದ. ರಾಜ್ಯಕ್ಕೆ  ಮೇಧಾವಿ ಮಂತ್ರಿಯೊಬ್ಬ ನನ್ನುನೇಮಿಸಿಕೊಳ್ಳಲು  ನಿರ್ಧರಿಸಿದ  ಮಹಾರಾಜ  ಬುದ್ಧಿವಂತರು  ನೇರ  ಸಂದರ್ಶನಕ್ಕೆ  ತಕ್ಷಣ  ಬರುವಂತೆ  ಡಂಗೂರ  ಸಾರಿಸಿದ. ಮಂತ್ರಿಯಾಗುವ  ಆಸೆಯಿಂದ  ಬಹಳಷ್ಟು  ಮಂದಿ  ಸಂದರ್ಶನಕ್ಕೆ ಹಾಜರಾದರು. ಅವರೆಲ್ಲರಿಗೂ  ಧೀರಸೇನ  ಪರೀಕ್ಷೆಯೊಂದನ್ನು  ಇಟ್ಟು  ಅಲ್ಲಿನೋಡಿ. ಅದೊಂದು  ಕತ್ತಲೆಯ  ದೊಡ್ಡ ಕೋಣೆ. ಯಾವ ವಸ್ತುವಿನಿಂದಾದರೂ  ಸರಿಯೇ  ಅದರಿಂದ  ಹತ್ತು ನಿಮಿಷಗಳಲ್ಲಿ ಆ  ಕೋಣೆಯನ್ನು ತುಂಬಿಸಬೇಕು. ಹೀಗೆ  ತುಂಬಿಸಿದ  ವ್ಯಕ್ತಿಗೆ  ನನ್ನ  ರಾಜ್ಯದ  ಮಂತ್ರಿ  ಸ್ಥಾನ  ನೀಡುತ್ತೇನೆ ಎಂದ. ಸಂದರ್ಶನಕ್ಕೆ  ಬಂದಿದ್ದವರೆಲ್ಲ ಇದೊಂದು  ಹುಚ್ಚು ಪರೀಕ್ಷೆ. ಮಹಾರಾಜನಿಗೆ  ತಲೆ  ಕೆಟ್ಟಿದೆ. ಇಷ್ಟೊಂದು  ದೊಡ್ಡ  ಕತ್ತಲೆಯ  ಕೋಣೆಯನ್ನು  ಹತ್ತು  ನಿಮಿಷಗಳಲ್ಲಿ ಯಾವ  ವಸ್ತುವಿನಿಂದಾದರೂ  ತುಂಬಿಸಲು  ಸಾಧ್ಯವೆ? ಎಂದು  ತಮ್ಮೊಳಗೇ  ನಕ್ಕರು. ವಾಪಸ್ಸು  ಹೋಗಲು  ಮುಂದಾದರು. ಆದರೆ  ಅವರಲ್ಲಿ ಒಬ್ಬ  ಮಾತ್ರ  ಅಲ್ಲಿಯೇ  ಗಟ್ಟಿಯಾಗಿ  ನಿಂತು  ಕತ್ತಲೆಯ  ದೊಡ್ಡ  ಕೋಣೆಯನ್ನು  ಹತ್ತು  ನಿಮಿಷಗಳಲ್ಲಿ ನಾನು  ತುಂಬಿಸುತ್ತೇನೆಂದು ಹೇಳಿದ. ಅಲ್ಲಿದ್ದವರೆಲ್ಲ ಆಶ್ಚರ್ಯದಿಂದ  ಅವನತ್ತ  ನೋಡಿದರು. ತಕ್ಷಣವೇ  ಆತ  ಕತ್ತಲೆಯ  ದೊಡ್ಡ ಕೋಣೆಯ  ಮಧ್ಯದಲ್ಲಿ ಒಂದು  ದೀಪ  ಹಚ್ಚಿಟ್ಟ. ಒಂದು  ಕ್ಷಣದಲ್ಲಿ ಇಡೀ  ಕೋಣೆ ಬೆಳಕಿನಿಂದ  ತುಂಬಿಕೊಂಡಿತು. ಅವನ  ಮೇಧಾವಿತನಕ್ಕೆ  ಮೆಚ್ಚಿದ  ಮಹಾರಾಜ  ಧೀರಸೇನ  ಅವನಿಗೆ  ಮಂತ್ರಿ  ಪಟ್ಟ  ನೀಡಿ  ತನ್ನ  ಮಕ್ಕಳಿಬ್ಬರನ್ನೂ  ಅವನ  ಕೈಗೆ  ಕೊಟ್ಟು  ಈ  ಮೇಧಾವಿ  ಮಂತ್ರಿ ನನ್ನ  ಮಕ್ಕಳನ್ನು, ಮಕ್ಕಳಂತಿರುವ  ನನ್ನ  ಪ್ರಜೆಗಳನ್ನು, ನನ್ನ  ಮಹಾ  ಸಾಮ್ರಾಜ್ಯವನ್ನು  ಕಾಪಾಡಲು  ಅತ್ಯಂತ  ಸಮರ್ಥನಿದ್ದಾನೆ  ಎಂಬ ಸಂತಸದೊಡನೆ  ನಿಶ್ಚಿಂತೆಯಿಂದ  ಪ್ರಾಣ  ಬಿಟ್ಟ.
ಮಕ್ಕಳ  ಕಥೆ: ಉಪಕಾರಕ್ಕೆ  ಪ್ರತಿಫಲ
ಕಾಡೊಂದರಲ್ಲಿ ಹುಲಿ, ಸಿಂಹಗಳೆಲ್ಲ ತುಂಬಾ  ಕಾಲದ  ಹಿಂದೆ  ಬೇರೆ  ಕಡೆ  ವಲಸೆ  ಹೋಗಿದ್ದರಿಂದ  ಅಲ್ಲಿ ಆನೆಯ  ನೇತೃತ್ವದಲ್ಲಿ ಎಲ್ಲಾಪ್ರಾಣಿಗಳೂ ಹುಲಿ, ಸಿಂಹಗಳ ಭಯವಿಲ್ಲದೆ ಸಂತೋಷದಿಂದ ಬಾಳುತ್ತಿದ್ದವು. ಕಾಡಿನ  ಪಕ್ಕದೂರಿನ  ಮನುಷ್ಯರು  ಆಗಾಗ  ಪ್ರಾಣಿಗಳಿಗೆ  ತೊಂದರೆ  ಕೊಡುತ್ತಿದ್ದಿದ್ದು  ಬಿಟ್ಟರೆ  ಅವು  ಸುಖಿ  ಜೀವಿಗಳಾಗಿದ್ದವು.
ಆ  ಊರಿನಲ್ಲಿ ಒಂದು  ಬುದ್ಧಿವಂತ  ಮತ್ತು  ನಿಯತ್ತಿನ  ನಾಯಿಯಿತ್ತು. ಅದು  ಯಾವತ್ತೂ, ಯಾರಿಗೂ  ತೊಂದರೆ  ಕೊಡುತ್ತಿರಲಿಲ್ಲ. ಆದರೆ  ತನಗೆ  ತೊಂದರೆ  ಕೊಟ್ಟವರಿಗೆ  ಮಾತ್ರ  ಕಚ್ಚದೇ ಬಿಡುತ್ತಿರಲಿಲ್ಲ. ಯಾರನ್ನೂ  ಬೇಗ  ನಂಬದೆ  ನಂಬಿಕೆಗೆ  ಅರ್ಹರೆಂದುತಿಳಿದ  ಮೇಲೆಯೇ  ಅವರ  ಜೊತೆಗೆ  ಓಡಾಡಿಕೊಂಡು  ಮನೆಗಳನ್ನು ಕಾಯುತ್ತಾ ಊರಿಗೇ  ಕಾವಲುಗಾರನಾಗಿತ್ತು. ಅದಕ್ಕೆ ಮನುಷ್ಯರ  ಮನಸ್ಸನ್ನು  ಅರ್ಥ  ಮಾಡಿಕೊಳ್ಳುವ  ವಿಶೇಷ  ಶಕ್ತಿಯೂ  ಇತ್ತು. ಈ  ಶಕ್ತಿಯಿಂದ  ಅದು  ಬೇಗನೇ  ಮನುಷ್ಯನ  ಸ್ವಾರ್ಥ  ಬುದ್ಧಿ, ದುಷ್ಟತನಗುರುತಿಸಿ  ಅಂಥವರು  ಹತ್ತಿರ  ಬಂದರೆ ಗುರ್ರೆಂದು  ಕಚ್ಚುತ್ತಿತ್ತು.
ಒಮ್ಮೆ  ನಾಲ್ಕೈದು  ಜನರಿಗೆ  ಈ  ನಾಯಿ  ಕಚ್ಚಿದ್ದೇ  ತಡ  ಅದಕ್ಕೆ  ಹುಚ್ಚು  ಹಿಡಿದಿದೆಯೆಂದು ಊರಿನವರೆಲ್ಲ ಕೈಯಲ್ಲಿ ದೊಣ್ಣೆ  ಹಿಡಿದು  ಅದನ್ನು  ಸಾಯಿಸಲು  ಹೊರಟರು. ಇದರಿಂದ  ಹೆದರಿದ ನಾಯಿ  ಹೇಗೋ  ಮನುಷ್ಯರ  ಕೈಯಿಂದ  ತಪ್ಪಿಸಿಕೊಂಡು  ಊರಿಂದ  ಹೊರಗೆ  ಓಡಿತು. ಓಡಿ  ಓಡಿ  ಸುಸ್ತಾದ  ಅದು  ಊರಿನ  ಜನರ  ಸಹವಾಸವೇ  ಬೇಡ, ಅವರ  ನೀಚ  ಬುದ್ಧಿಯೆದುರು  ತಾನು ಬದುಕಲು  ಸಾಧ್ಯವಿಲ್ಲವೆಂದು  ಆಶ್ರಯ  ಕೇಳಿ  ಪಕ್ಕದ  ಕಾಡಿಗೆ  ಬಂತು. ಆದರೆ  ಅಲ್ಲಿನ  ಪ್ರಾಣಿಗಳು  ತಮಗೆ  ತೊಂದರೆ  ಕೊಟ್ಟ  ಮನುಷ್ಯರ  ಜೊತೆಗಿದ್ದ  ಊರಿನ  ನಾಯಿ  ಕಾಡಿಗೆ  ಆಶ್ರಯ  ಬೇಡಿ ಬಂದಿದ್ದನ್ನು  ಒಪ್ಪಿಕೊಳ್ಳದೆ  ಇದು  ಮನುಷ್ಯನ  ಕುತಂತ್ರ ವಿರಬಹುದೆಂದು ಅದನ್ನು  ಹೊರಗೋಡಿಸಿದವು. ನಾಯಿ  ಅನಾಥವಾಗಿ  ದಿಕ್ಕು  ತೋಚದೆ  ಹೇಗಾದರೂ  ಕಾಡಿನೊಳಗೆ  ಹೋಗುವ ಅವಕಾಶಕ್ಕೆ  ಕಾಯುತ್ತಾ  ಕಾಡಿನ  ಪಕ್ಕದಲ್ಲೇ  ಜೀವನ  ಸಾಗಿಸಲಾರಂಭಿಸಿತು.
ಹೀಗಿರುವಾಗ  ಕಾಡಿನಲ್ಲಿಚೆನ್ನಾಗಿ  ತಿಂದು  ದಷ್ಟಪುಷ್ಟವಾಗಿ  ಎಲ್ಲೆಂದರಲ್ಲಿ ಆರಾಮವಾಗಿ ತಿರುಗಾಡುತ್ತಿರುವ  ಮೊಲ, ಜಿಂಕೆ, ಕಡವೆ, ಕಾಡೆಮ್ಮೆಗಳಂತಹ  ಪ್ರಾಣಿಗಳ ಮೇಲೆ ಊರಿನ ಜನರಿಗೆ ಆಸೆ ಹುಟ್ಟಿತು. ಅವರು ಗುಟ್ಟಾಗಿ ಬಂದು ದಿನವೂ ಒಂದೊಂದೇ ಪ್ರಾಣಿಯನ್ನು ಕೊಂದು ತೆಗೆದುಕೊಂಡು ಹೋಗಲಾರಂಭಿಸಿದರು. ಕಾಡಿನ ಪಕ್ಕದಲ್ಲಿಇದನ್ನೆಲ್ಲನೋಡುತ್ತಿದ್ದ ನಾಯಿಗೆ ಏನಾದರೂ ಮಾಡಿ ಕಾಡು ಪ್ರಾಣಿಗಳನ್ನು ಮನುಷ್ಯನಿಂದ ಕಾಪಾಡ ಬೇಕೆನಿಸಿತು. ಆದರೆ ಅವುಗಳ ಎದುರು ಹೋದರೆ ಮತ್ತೆ ತನ್ನ ಮಾತು ನಂಬದೆ  ತನ್ನನ್ನೇ  ಬಡಿದಟ್ಟಬಹುದೆಂದು ತಾನೇ ಒಂದು ತೀರ್ಮಾನಕ್ಕೆ ಬಂತು.

ಜನರು ಕಾಡಿನೊಳಗೆ ಬಂದು ಪ್ರಾಣಿಯನ್ನು ಬೇಟೆಯಾಡುವಾಗ ನಾಯಿ ಅವರ ಮೇಲೆರಗಿ ಮನಬಂದಂತೆ ಕಚ್ಚಲಾರಂಭಿಸಿತು. ಮೊದಲು ಹೆದರಿದ ಜನರು ನಂತರ ತಿರುಗಿಬಿದ್ದು ನಾಯಿಯ ಮೇಲೆ ಪ್ರತಿದಾಳಿ ಮಾಡಿದರು. ಹೆದರದ ನಾಯಿ ಅವರನ್ನು ಬಿಡದೆ ಕಚ್ಚತೊಡಗಿತು. ಈ ಗಲಾಟೆಯ ಸದ್ದು ಕೇಳಿ ಓಡಿ ಬಂದ ಪ್ರಾಣಿಗಳಿಗೆ ನಿಜ ವಿಷಯವೇನೆಂದು ಅರ್ಥವಾಯಿತು. ತಕ್ಷಣ ಅವರ ರಾಜನಾದ ಆನೆ ಮನುಷ್ಯರನ್ನು ತುಳಿದು ಕೊಂದುಹಾಕಿತು.

ಬುದ್ಧಿವಂತ ನಾಯಿ ತನ್ನ ಪ್ರಾಣವನ್ನೂ ಲೆಕ್ಕಿಸದೆ ಪ್ರಾಣಿಗಳ ರಕ್ಷಣೆಗಾಗಿ ನಿಂತಿದ್ದರಿಂದ ರಾಜ ಆನೆ ನಾಯಿಯನ್ನು ಕಾಡಿನೊಳಗೆ ಸೇರಿಸಿಕೊಂಡು ತನ್ನ ದಂಡನಾಯಕನನ್ನಾಗಿಸಿತು. ಅಂದಿನಿಂದ ಪ್ರಾಣಿಗಳು ಆನೆಯ ನಾಯಕತ್ವದಲ್ಲಿ ಮತ್ತು ನಾಯಿಯ ರಕ್ಷಣೆಯಲ್ಲಿ ಮನುಷ್ಯರ ತೊಂದರೆಗೆ ಹೆದರದೆ ಒಗ್ಗಟ್ಟಾಗಿ ಅವರಿಗೇ ಸರಿಯಾದ ಪಾಠ ಕಲಿಸುತ್ತಾ ಸಂತೋಷದಿಂದ ಬಾಳಿದವು.
ಮಕ್ಕಳ ಕಥೆ: ಅರಸನ ಉಡುಗೊರೆ
ರೈತನೊಬ್ಬನ  ತೋಟದಲ್ಲಿದ್ದ  ಸೇಬು ಮರದಲ್ಲಿ ಒಂದೇ ಒಂದು ಹಣ್ಣು ಬೆಳೆಯಿತು.
ಆತ ಅದನ್ನು ಕೊಯ್ದು ಇದನ್ನು ತನಗೆ ಅತ್ಯಂತ ಪ್ರೀತಿಪಾತ್ರರಾದ ಯಾರಿಗಾದರೂ ಉಡುಗೊರೆಯಾಗಿ ಕೊಡಬೇಕು ಎಂದು ಯೋಚಿಸಿ ಪ್ರಜೆಗಳ ಕ್ಷೇಮಕ್ಕಾಗಿ ಹಗಲಿರುಳೂ ಚಿಂತಿಸುವ ಅರಸನಿಗೆ ಒಪ್ಪಿಸಲು ನಿರ್ಧರಿಸಿ ಅರಸನ ಸಭೆಗೆ ಹೋದ. ಅಲ್ಲಿ ಆತ ಸೇಬನ್ನು ಅರಸನ ಮುಂದಿರಿಸಿ 'ದೊರೆಯೇ, ಇದು ಬಹು ವಿಶೇಷವಾಗಿದೆ. ದೇವತೆಗಳ ಕೃಪೆಯಿಂದ ಈ  ಏಕೈಕ  ಹಣ್ಣು  ನನ್ನ  ತೋಟದಲ್ಲಿ ಬೆಳೆದಿದೆ ಎಂದು ಭಾವಿಸಿದ್ದೇನೆ. ಅಮೂಲ್ಯವಾದ  ಹಣ್ಣನ್ನು ನನಗೆ ಪ್ರೀತಿಪಾತ್ರರಾದವರಿಗಷ್ಟೇ ಕೊಡಬೇಕು ಎಂದು ನಿರ್ಧರಿಸಿ ತಮಗೆ ಇದನ್ನು ಉಡುಗೊರೆಯಾಗಿ ನೀಡಬೇಕೆಂದು ತಂದಿದ್ದೇನೆ. ಸ್ವೀಕರಿಸಿ' ಎಂದು ನಿವೇದಿಸಿದ.
ಅರಸನು ಸೇಬನ್ನು ಹಿಡಿದು ನೋಡಿದಾಗ ಅದರಲ್ಲಿವಿಶೇಷವಿದೆ ಎಂದು ಅವನಿಗನಿಸಲಿಲ್ಲ. ಆದರೆ ಮುಗ್ಧ ರೈತನ ಪ್ರೀತಿಯನ್ನು ಶಂಕಿಸಬಾರದು ಎಂಬ ಕಾರಣಕ್ಕೆ ಸಂತೋಷ ವ್ಯಕ್ತಪಡಿಸಿ 'ನಿಜವಾಗಿಯೂ ಅತ್ಯಮೂಲ್ಯ ಕೊಡುಗೆಯನ್ನೇ ತಂದಿರುವೆ. ಇದಕ್ಕಾಗಿ ನನ್ನಿಂದ ನಿನಗೆ ಏನು ಪ್ರತಿಫಲ ಬೇಕು ಕೇಳು' ಎಂದು ಹೇಳಿದ. ರೈತ ಪ್ರತಿಫಲಕ್ಕೆ ಕೈಯೊಡ್ಡದೆ 'ಎಲ್ಲಾದರೂ ಉಂಟೆ? ಪ್ರೀತಿಯ ಕೊಡುಗೆಗೆ ಪ್ರತಿಫಲ ಸ್ವೀಕರಿಸುವುದು ಉಚಿತವಲ್ಲ' ಎಂದು ನಿರಾಕರಿಸಿದ. ಬರಿಗೈಯಲ್ಲಿರೈತನನ್ನು ಕಳುಹಿಸಲು ಅರಸನ ಮನವೊಪ್ಪದೆ ಮಂತ್ರಿಗಳೊಂದಿಗೆ ಸಮಾಲೋಚಿಸಿದಾಗ ಮಂತ್ರಿಗಳು 'ಆತ ಕಾಲಿಗೆ ಹಾಕಲು ಒಳ್ಳೆಯ ಪಾದರಕ್ಷೆಗಳು ಕೂಡ ಇಲ್ಲದೆ ಕಷ್ಟಪಟ್ಟು ನಡೆದು ಇಲ್ಲಿಗೆ ಬಂದಿದ್ದಾನೆ. ಅವನಿಗೆ ಸವಾರಿಗೆ ಯೋಗ್ಯವಾದ ಒಳ್ಳೆಯ ಕುದುರೆ ಕೊಡಬೇಕು. ಕುದುರೆಯ ಮೇಲೆ ಅದಕ್ಕೆ ಹೊರಲು ಸಾಧ್ಯವಿರುವಷ್ಟು ಚಿನ್ನದ ನಾಣ್ಯಗಳ ಮೂಟೆಯನ್ನಿರಿಸಿದರೆ ಆತ ಸುಖದಿಂದ ಬದುಕಲು ನೆರವಾಗುತ್ತದೆ' ಎಂದು ಹೇಳಿದರು.
ಹೀಗೆ ಅರಸನು ಕೊಡುಗೆಯಾಗಿ ನೀಡಿದ ಕುದುರೆಯ ಮೇಲೆ ಕುಳಿತುಕೊಂಡು ರೈತ ಮನೆಯ ದಾರಿ ಹಿಡಿದ. ಆತನ ಮನೆಯ ಪಕ್ಕದಲ್ಲಿಒಬ್ಬ ಶ್ರೀಮಂತ ರೈತನಿದ್ದ. ಅವನು ಯಾರಿಗೂ ಕೊಳೆತ ಹಣ್ಣು ಕೂಡ ಉಚಿತವಾಗಿ ಕೊಡುವವನಲ್ಲ. ಆತ ಒಳ್ಳೆಯ ಕುದುರೆಯನ್ನೇರಿಕೊಂಡು ಬರುತ್ತಿರುವ ಬಡ ರೈತನನ್ನು ಕಂಡು ಬೆರಗಾಗಿ ಅವನನ್ನು ತಡೆದು ನಿಲ್ಲಿಸಿ 'ನಿನ್ನೆ ತನಕ ಹೊಲ ಉಳಲು ಮುದಿ ಎತ್ತನ್ನು ಕೊಳ್ಳಲು ನಿನ್ನ ಬಳಿ ಶಕ್ತಿಯಿರಲಿಲ್ಲ. ಆದರೆ ಇಂದು ಲಕ್ಷ ಲಕ್ಷ ಬೆಲೆ ಬಾಳುವ ಕುದುರೆಯ ಮೇಲೆ ಕುಳಿತುಕೊಂಡು ಬರುತ್ತಾ ಇದ್ದೀ ಅಂದರೆ ಏನು ಸಮಾಚಾರ?' ಎಂದು ಕೇಳಿದ. ಅದಕ್ಕೆ ರೈತ 'ಇದು ಪ್ರಾಮಾಣಿಕ ವಾಗಿಯೇ ದೊರಕಿದೆ. ನನ್ನ ತೋಟದಲ್ಲಿ ಕೆಂಪು ಬಣ್ಣದ ದೊಡ್ಡ ಸೇಬು ಆಗಿತ್ತಲ್ಲ. ಅದು ಬಹಳ ಅಪೂರ್ವವಾದುದೆಂದು ನನಗೆ ಗೊತ್ತಾಗಿ ಅದನ್ನು ಅರಸರಿಗೆ ಉಡುಗೊರೆಯಾಗಿ ಕೊಟ್ಟೆ. ಅವರು ನನಗೆ ಈ ಕುದುರೆ ಕೊಟ್ಟರು ಮತ್ತು ಬಂಗಾರದ ನಾಣ್ಯಗಳ  ಮೂಟೆಯನ್ನೂ ಹೊರಿಸಿ ಕಳುಹಿಸಿದರು' ಎಂದ.
ಶ್ರೀಮಂತನು ತನ್ನ ತೋಟದಲ್ಲಿ  ಒಂದಕ್ಕಿಂತ ಒಂದು ಹೆಚ್ಚು ಆಕರ್ಷಕವಾಗಿರುವ ಸೇಬು ಹಣ್ಣುಗಳು ಬೇಕಾದಷ್ಟಿವೆ. ಒಂದು ಹಣ್ಣಿಗೆ ಒಂದು ಕುದುರೆ, ಒಂದು ಮೂಟೆ ಚಿನ್ನ ಸಿಗುವುದಾದರೆ ತನ್ನ ಮನೆಯನ್ನು ಅದರಿಂದಲೇ ತುಂಬಿಸಬಹುದು ಎಂದು ಲೆಕ್ಕ ಹಾಕಿದ ಅವನು ಚಂದಚಂದದ ಸೇಬು ಹಣ್ಣುಗಳನ್ನು ಕೊಯ್ಯಿಸಿ ಗಾಡಿ ತುಂಬ ಹೇರಿಕೊಂಡು ಅರಸನ ಸನ್ನಿಧಿಗೆ ಹೋಗಿ 'ನಾನು ಬಡ ರೈತ. ನನ್ನ ತೋಟದಲ್ಲಿಅತ್ಯಮೂಲ್ಯವಾದ ಸೇಬು ಹಣ್ಣುಗಳು ರಾಶಿರಾಶಿಯಾಗಿ ಬೆಳೆದಿವೆ. ಇದು ಯೋಗ್ಯರಾದವರ ಬಳಿಗೆ ಸೇರಬೇಕು ಎಂಬ ಆಶಯದಿಂದ ಎಲ್ಲವನ್ನೂ ಕೊಯ್ಯಿಸಿ ತಮಗೆ ಸಮರ್ಪಿಸಲು ತಂದಿದ್ದೇನೆ' ಎಂದ. ಅದಕ್ಕೆ ಅರಸ 'ತುಂಬಾ ಸಂತೋಷವಾಯಿತು. ಈ ಹಣ್ಣುಗಳಿಗಾಗಿ ನೀನು ಯಾವ ಪ್ರತಿಫಲ ಬೇಕು ಎಂದು ಬಯಸಿದರೂ ಅದನ್ನು ಕೊಡುವ ವ್ಯವಸ್ಥೆ ಮಾಡುತ್ತೇನೆ' ಎಂದು ಹೇಳಿದ. ಅದಕ್ಕೆ ರೈತ 'ನಾನು ಇದನ್ನು ತಂದಿದ್ದು ಪ್ರತಿಫಲದ  ಬಯಕೆಯಿಂದ ಅಲ್ಲವೇ ಅಲ್ಲ. ನನಗೆ ಏನೂ ಬೇಡ' ಎಂದು ಹೇಳಿದಾಗ ಅರಸ 'ಪ್ರಜೆಗಳಿಂದ ನಾನು ಯಾವ ವಸ್ತುವನ್ನೂ ಉಚಿತವಾಗಿ ಸ್ವೀಕರಿಸುವುದಿಲ್ಲ. ಅದಕ್ಕೆ ಪ್ರತಿಫಲ ಕೊಡಲೇಬೇಕಾಗುತ್ತದೆ. ಏನು ಬೇಕಿದ್ದರೂ ಕೇಳು. ಕೊಡುತ್ತೇನೆ' ಎಂದ.
ಶ್ರೀಮಂತ ರೈತ ಮನಸ್ಸಿನಲ್ಲೇ  ಸಂತೋಷಪಟ್ಟು 'ಅರಸರು ಪ್ರೀತಿಯಿಂದ ಏನು ಕೊಟ್ಟರೂ ಅದನ್ನು ತೆಗೆದುಕೊಳ್ಳುತ್ತೇನೆ' ಎಂದು ಹೇಳಿದ. ಗಾಡಿ ತುಂಬ ಹಣ್ಣು ತಂದಿರುವ ಇವನು ಬಡವನಲ್ಲಎಂದು ನಿರ್ಧರಿಸಿ ಅರಸ ಆತನ ಬೆರಳುಗಳಲ್ಲಿಉಂಗುರಗಳನ್ನು ಧರಿಸಿರುವ ಗುರುತನ್ನು ಕಂಡು ಆತ ದುಡಿಯುವವನೂ ಅಲ್ಲಅನಿಸಿತು. ಆತ ಬಡ ರೈತ ತಂದು ಕೊಟ್ಟಿದ್ದ ಸೇಬು ಹಣ್ಣನ್ನು ಒಳಗಿನಿಂದ ತರಿಸಿ ಶ್ರೀಮಂತ ರೈತನ ಕೈಯಲ್ಲಿಟ್ಟು 'ಇದು ನನಗೆ ತುಂಬಾ ಪ್ರೀತಿಯ ಹಣ್ಣು. ಬಡ ರೈತನೊಬ್ಬನ ಶ್ರಮದ ಫಲ. ಇದರ ಬೆಲೆ ಕಟ್ಟಲಾಗದು. ಇದನ್ನು ತೆಗೆದುಕೊಂಡು ಹೋಗು' ಎಂದು ಹೇಳಿದಾಗ ಶ್ರೀಮಂತ ರೈತ ಪೆಚ್ಚು ಮೋರೆ ಹಾಕಿಕೊಂಡು ಮನೆಗೆ ಬಂದ.
ಹುಡುಗ ಮತ್ತು ಗುಬ್ಬಿ ಮರಿ
ಗುಬ್ಬಿ ಮರಿ ಮತ್ತು ಹುಡುಗನ ಬಾಂಧವ್ಯದ ಕುರಿತು ಕಥೆಗಾರ್ತಿ ತೇಜಸ್ವಿನಿ ಹೆಗಡೆ ಅವರ ಮನಮುಟ್ಟುವ ಕಥೆ.
ಅಂದು ಸುಧನ್ವನ ಹತ್ತನೇ ವರುಷದ ಹುಟ್ಟಿದ ಹಬ್ಬವಾಗಿತ್ತು. ಅವನ ಅಪ್ಪ, ಅಮ್ಮ ಮಗನಲ್ಲಿ ಉಡುಗೊರೆ ಏನು ಬೇಕೆಂದು ಕೇಳಿದರು. ಆಗ ಅವನು 'ಅಪ್ಪಾ ನನಗೊಂದು ಹೊಸ ಮೊಬೈಲ್‌ ಕೊಡಿಸು. ಗೇಮ್ಸ್‌ ಆಡಲು ಒಳ್ಳೆಯದಾಗುತ್ತದೆ. ನಿಮ್ಮ ಮೊಬೈಲಿನಲ್ಲಿ ಜಾಸ್ತಿ ಆಡಲು ಬಿಡುವುದಿಲ್ಲ ನೀವು..' ಎಂದು ಹಠ ಮಾಡತೊಡಗಿದನು. ಅದಕ್ಕೆ ಅವನಮ್ಮ 'ಪುಟ್ಟಾ, ಹೀಗೆಲ್ಲಾ ಹಠ ಮಾಡ್ಬಾರ್ದು. ಮೊಬೈಲನ್ನು ತುಂಬಾ ಬಳಸಿದರೆ ನಿನ್ನ ಕಣ್ಣಿಗೆ ಒಳ್ಳೆಯದಲ್ಲ. ನೀನು ದೊಡ್ಡವನಾದ ಮೇಲೆ ಬೇಕಿದ್ದರೆ ಕೊಳ್ಳಬಹುದು. ಅವಶ್ಯಕತೆ ಇದ್ದಾಗ ಖರೀದಿಸುವ. ಈ ಸಲ ನಿನಗೆ ಒಳ್ಳೆಯ ಕಥೆಯ ಪುಸ್ತಕವನ್ನೋ, ಆಟಿಕೆಯನ್ನೋ ಕೊಡಿಸುವೆವು..' ಎಂದು ಸಮಾಧಾನ ಮಾಡಿದಳು. ಆದರೆ ಪುಟ್ಟ ಸುಧನ್ವನಿಗೆ ಸಮಾಧಾನವಾಗಲಿಲ್ಲ. ಸಿಟ್ಟಿನಿಂದ ಮನೆಯ ಅಂಗಳಕ್ಕೆ ನಡೆದ.
ತುಸು ಹೊತ್ತು ಅಂಗಳದಲ್ಲೇ ಅಲೆದಾಡಿದನು ಸುಧನ್ವ. ಅವನಿಗೆ ಮತ್ತೆ ಮತ್ತೆ ಮೊಬೈಲಿನದೇ ನೆನಪಾಗುತ್ತಿತ್ತು. ಅಷ್ಟು ಹೊತ್ತಿಗೆ ಪುಟ್ಟ ಹಕ್ಕಿ ಮರಿಯೊಂದು ಹಾರಿ ಬಂದು ಕುಳಿತಿತು. ಸರಿಯಾಗಿ ಗಮನಿಸಿದಾಗ ಆ ಹಕ್ಕಿ ಗುಬ್ಬಿ ಮರಿಯೆಂದು ಅವನಿಗೆ ತಿಳಿಯಿತು. ಅಮ್ಮ ಅವನಿಗೆ ತಂದು ಕೊಟ್ಟಿದ್ದ ಹಕ್ಕಿಗಳ ಚಾರ್ಟಿನಲ್ಲಿ ಗುಬ್ಬಿ ಮರಿಯ ಚಿತ್ರವೊಂದಿತ್ತು. ಹಾಗಾಗಿ ಆತನಿಗೆ ಆ ಹಕ್ಕಿಯನ್ನು ಬೇಗ ಗುರುತಿಸಲು ಸಾಧ್ಯವಾಯಿತು. ಅತ್ತಿತ್ತ ಕುಣಿಯುತ್ತಾ, ಹಾರುತ್ತಾ ಬಿದ್ದಿದ್ದ ಕಾಳುಗಳನ್ನು ತಿನ್ನುತ್ತಿದ್ದ ಗುಬ್ಬಿ ಮರಿ ಕಂಡು ಖುಶಿಯಾಯಿತು ಪುಟ್ಟನಿಗೆ. ಅವನ ಅಜ್ಜಿ ಅವನಿಗೆ ಬಹಳ ಹಿಂದೆ ಕಾಕಣ್ಣ  ಗುಬ್ಬಣ್ಣನ ಕಥೆಯನ್ನೂ ಹೇಳಿದ್ದಳು. ನರ್ಸರಿಯಲ್ಲಿದ್ದಾಗ  ಟೀಚರ್‌ ಅವನಿಗೆ ಗುಬ್ಬಿಯ ಮೇಲೊಂದು ರೈಮ್ಸ್‌  ಹೇಳಿಕೊಟ್ಟಿದ್ದರು. ಅದೆಲ್ಲಾ ಅವನಿಗೆ ಈಗ ನೆನಪಾಯಿತು. ಆ ಹಾಡನ್ನೇ ಹಾಡಿದನು ಸುಧನ್ವಾ.
ಆದರೆ ಅಲ್ಲಿ ಕೆಸರು ಮಣ್ಣು ತುಂಬಿತ್ತು. ಬದಿಯಲ್ಲಿ ಕಾಲಿಟ್ಟು ಜಾರಿದರೆ ಹಳ್ಳದ ಆಳಕ್ಕೆ ಸರಿಯುವುದು ಗ್ಯಾರಂಟಿ. ಎಂಕಣ್ಣ ಪೊದೆಯನ್ನು ಸರಿಸಿ ಒಳ ಹೊಕ್ಕ. ಪೊದೆಗಳಲ್ಲಿ ಎಲೆಗಳ ತುಂಬಾ ಇದ್ದ ನೀರು ಅವನಿಗೆ ಸ್ನಾನ ಮಾಡಿಸಿತು. ಅವನು ಈ ದಡದಿಂದ ಆ ದಡಕ್ಕೆ ಚಂಗನೆ ಜಿಗಿದು ತಿರುಗಿ ನಿಂತ. ಈಗ ನನ್ನ ಪಾಳಿ. ನಾನೂ ಜಿಗಿದೆ. ಆದರೆ ನನ್ನ ಕಾಲು ಸ್ವಲ್ಪ ಬದಿಯಲ್ಲಿ ಬಿದ್ದಿದ್ದರಿಂದ ಜಾರಿದೆ. ತಕ್ಷ ಣ ಎಂಕಣ್ಣ ನನ್ನ ಕೈ ಹಿಡಿದು ಎಳೆದ. ಆಗ ನಾನು ಮುಖ ಮೇಲೆ ಮಾಡಿ ಎದ್ದೆ. ಆಗಲೇ ಕಂಡಿದ್ದು ಕಾಡು ಪಾರಿವಾಳ. ಹೌದು, ಅಲ್ಲಿಯೇ ಪಕ್ಕದಲ್ಲಿರುವ ಪುಟ್ಟ ಮರವೊಂದಕ್ಕೆ ಬಳ್ಳಿ ಬಲೆ ಬಲೆಯಾಗಿ ಹಬ್ಬಿಕೊಂಡಿತ್ತು. ರಾತ್ರಿ ಬಂದ ಗಾಳಿ ಮಳೆಗೆ ಒಂದು ಕೊಂಬೆ ಮುರಿದಿತ್ತು ಅಂತ ಕಾಣುತ್ತದೆ.

ಪಾರಿವಾಳದ ಕಾಲಿಗೆ ಬಳ್ಳಿ ಹೇಗೋ ಉರುಳಾಗಿ ಸುತ್ತಿ ಕಟ್ಟಿ ಹಾಕಿತ್ತು. ಅದು ಬಡಬಡ ರೆಕ್ಕೆ ಬಡಿದು ತಪ್ಪಿಸಿಕೊಳ್ಳಲು ಪ್ರಯತ್ನಿಸುತ್ತಿತ್ತು. ನಾವು ನಿಂತು ನೋಡುತ್ತಲೇ ಇದ್ದೆವು. ಪಕ್ಕದ ಮರದ ಮೇಲೆ ಇದ್ದ ಕಾಗೆಗಳು ತಮಗೆ ಆಹಾರ ಸಿಗುತ್ತದೆ ಎಂದು ತಮ್ಮ ಸಂಗಾತಿಗಳನ್ನು ಕಾ ಕಾ ಎಂದು ಕೂಗಿ ಕರೆಯಲು ತೊಡಗಿದ್ದವು. ಎಂಕಣ್ಣ ಅದನ್ನೇ ನೋಡುತ್ತ ನಿಧಾನವಾಗಿ ಬ್ಯಾಗ್‌ ತೆಗೆದು ನನ್ನ ಕೈಗೆ ಕೊಟ್ಟ. ಮರ ಅಪ್ಪಿ ಹಿಡಿದು ಮೇಲೆ ಏರತೊಡಗಿದ. ಸರಸರನೆ ಮೇಲೆ ಏರಿದ ಎಂಕಣ್ಣ ಆ ಬಳ್ಳಿ ಹಿಡಿದು ಬಾಯಿಂದ ಕಚ್ಚಿ ತುಂಡಾಗಿಸಿದ. ಈಗ ಒಂದು ಕೈಯಲ್ಲಿ ಒಂದು ಕೊಂಬೆ ಹಿಡಿದುಕೊಂಡು ಇನ್ನೊಂದು ಕೈಯಿಂದ ಬಳ್ಳಿ ಬಿಡಿಸುತ್ತಿದ್ದರೆ ಪಾರಿವಾಳ ಹೆದರಿ ಮುದುಡಿ ಕೊಂಬೆಗಳ ಸಂದಿಯಲ್ಲಿ ಕುಳಿತಿತ್ತು. ಎಂಕಣ್ಣ ಬಳ್ಳಿ ಬಿಡಿಸಿ ಎಳೆದಾಗ ಪಾರಿವಾಳ ಬಡಬಡ ರೆಕ್ಕೆ ಬಡಿಯುತ್ತಾ ಹಾರಿ ಹೋಯಿತು. ನಾನು ಖುಷಿಯಿಂದ ಹೋ ಎಂದು ಕೂಗಿದೆ.

ಅಷ್ಟರಲ್ಲಿ  ಎಂಕಣ್ಣ ಮರದಿಂದ ಇಳಿದು ಕೆಳಗೆ ಬಂದಿದ್ದ. ಅವನ ಹೊಟ್ಟೆಯ ಭಾಗದಲ್ಲಿ ಮರಕ್ಕಿದ್ದ ಹಾವಸೆಯ ಹಸಿರು ಬಣ್ಣ ಮೆತ್ತಿಕೊಂಡು ರಾಡಿಯಾಗಿತ್ತು. ಅದನ್ನೇ  ನೋಡುತ್ತ 'ನಾನು ಹೇಗೆ ಶಾಲೆಗೆ ಬರಲಿ' ಎಂದ ಎಂಕಣ್ಣ. ಅಂಗಿ ತುಂಬಾ ರಾಡಿಯಾಗಿದೆ ಅಂತ ನನಗೂ ಅನಿಸಿತು. ಈಗ ನೆನಪಾಯಿತು. 'ಎಂಕಣ್ಣ ನೀನು ಅಂಗಿ ಉಲ್ಟಾ ಹಾಕಿಕೊಂಡಿದ್ದೀಯ. ನನಗೆ ಆಗಲೇ ಗೊತ್ತಾಗಿತ್ತು. ಈಗ ಸರಿಪಡಿಸಿ ಹಾಕಿಕೊ. ಬಣ್ಣ ಯಾರಿಗೂ ಕಾಣುವುದಿಲ್ಲ' ಅಂದೆ. ಎಂಕಣ್ಣ ಖುಷಿಯಾದ. ವಿಜಯಕುಮಾರ

ಒಂದು ಊರಿನಲ್ಲಿ ಒಬ್ಬ ಹುಡುಗ ಇದ್ದ. ಆ ಹುಡುಗನ ತಂದೆ, ತಾಯಿ, ತಂಗಿ,ತಮ್ಮ ಯಾರೂ ಇರಲಿಲ್ಲ. ಪಕ್ಕದ ಮನೆಯಲ್ಲಿ ಒಬ್ಬರು ಅಜ್ಜಿ ವಾಸ ವಿದ್ದರು. ಆ ಅಜ್ಜಿಯೇ ಈ ಹುಡುಗನನ್ನು ನೋಡಿ ಕೊಳ್ಳುತ್ತಿದ್ದಳು. ಒಂದು ದಿನ ಆ ಮಗು ರಾತ್ರಿ ಆಕಾಶ ನೋಡುತ್ತಾ ಕುಳಿತಿತ್ತು. ಆಕಾಶದಲ್ಲಿರುವ ನಕ್ಷ ತ್ರಗಳನ್ನು ನೋಡುತ್ತಾ ಅಜ್ಜಿಯನ್ನು, 'ಅಜ್ಜಿ ನಕ್ಷತ್ರಗಳು ಅಂದ್ರೆ ಏನು?' ಅಂತ ಕೇಳಿದ ಹುಡುಗ. ಆಗ ಅಜ್ಜಿ ಹೇಳಿದಳು, 'ನೋಡು ಮಗನೇ, ಈಗ ಯಾರಾದ್ರೂ ಸತ್ರೆ ಅವ್ರು ಮೇಲೆ ಹೋಗಿ ನಕ್ಷ ತ್ರ ಆಗ್ತಾರೆ' ಅಂತ. ಆ ಹುಡುಗ ತುಂಬಾ ಕುತೂಹಲದಿಂದ, 'ಅಜ್ಜಿ ಹಾಗಾದ್ರೆ ನನ್ನ ಅಪ್ಪ, ಅಮ್ಮ, ತಂಗಿ, ತಮ್ಮ ಎಲ್ರೂ ನಕ್ಷ ತ್ರ ಆಗಿದಾರಾ' ಅಂತ ಕೇಳಿದ. ಅಜ್ಜಿಗೆ ತುಂಬ ದುಃಖ ಆಯ್ತು. ಆದ್ರೂ ಅದನ್ನ ತೋರಿಸಿಕೊಳ್ದೇನೇ, 'ಹೌದು ಮಗನೇ, ಅವ್ರು ಕೂಡ ನಕ್ಷ ತ್ರ ಆಗಿದಾರೆ' ಅಂದ್ಲು.

ಆಗ ಆ ಹುಡುಗ ಮೇಲೆ ನೋಡಿದ್ತ. ಆಕಾಶದ ಒಂದು ಮೂಲೇಲಿ ಒಂದು ಪ್ರಕಾಶಮಾನವಾಗಿರೋ ಒಂದು ನಕ್ಷತ್ರ ಕಂಡಿತು. ಅದನ್ನು ನೋಡಿ, ಅಜ್ಜಿ, ನೋಡಲ್ಲಿ ನಮ್ಮಪ್ಪ ಹೇಗೆ ಹೊಳೀತಿದಾನೆ, ಅವನ ಪಕ್ಕದಲ್ಲಿ ನಮ್ಮಮ್ಮ ಇದಾರೆ. ಅಲ್ಲಿ ನೋಡು ದೂರದಲ್ಲಿ ನಮ್ಮ ತಮ್ಮ, ತಂಗಿ ಆಡ್ತಿದಾರೆ' ಅಂತ  ನಕ್ಷತ್ರಗಳನ್ನು  ತೋರಿಸಿದ. ಅಜ್ಜಿಗೆ ಏನು ಹೇಳ್ಬೇಕೋ  ತೋಚಲಿಲ್ಲ. ಆದ್ರೂ ಆ ಹುಡುಗ ಹೇಳಿದ್ದು ನಿಜಾ  ಅಂತ  ಒಪ್ಪಿಕೊಂಡಳು  ಅಜ್ಜಿ. ಇಷ್ಟಕ್ಕೇ  ಹುಡುಗ  ಸುಮ್ಮನಾಗಲಿಲ್ಲ. ಮತ್ತೆ ಮುಂದುವರೆದು, 'ಅಜ್ಜಿ ನಾನೂ  ಅವರ  ಹತ್ರ   ಹೋಗ್ಬೇಕು. 
ಹೋಗೋಕಾಗಲ್ವಾ?' ಅಂತ ಕೇಳಿದ. ಆಗ ಅಜ್ಜಿ 'ಹಾಗೆಲ್ಲ ಯಾರು ಬೇಕಾದ್ರು ಅಲ್ಲಿಗೆ ಹೊಗೋಕಾಗಲ್ಲಪ್ಪ. ಈ ಭೂಮಿ ಋುಣ ಮುಗ್ದೋರು ಮಾತ್ರ ಅಲ್ಲಿಗೆ ಹೋಗ್ಬಹುದು. ಅಲ್ಲಿವರೆಗೂ ದೇವ್ರು ಕರಕೊಳ್ಳಲ'್ಲ  ಅಂತ  ಹೇಳಿದ್ಲು ಆದ್ರೂ ಮಗು ಸುಮ್ಮನಾಗಲಿಲ್ಲ, 'ಮತ್ತೆ ವಿಮಾನಗಳು ಹೋಗ್ತಾವಲ್ಲ ನಾನೂ ವಿಮಾನದಲ್ಲಿ ಹೋಗ್ತೀನಿ' ಅಂದ ಹುಡುಗ. ಅದಕ್ಕೆ ಅಜ್ಜಿ ಸಮಾಧಾನದಿಂದ, 'ವಿಮಾನ ನಕ್ಷ ತ್ರಗಳವರೆಗೆ ಹೋಗೋಲ್ಲಪ್ಪ, ದೂರದ ಊರಿಗೆ ಮಾತ್ರ ಹೋಗ್ತವೆ' ಅಂತ ಹೇಳಿದಳು. ಹುಡುಗ ಈ ಬಾರಿ ಒಪೊ್ಕಂಡು ಹೇಳಿದ, 'ನೋಡಜ್ಜಿ, ನನ್ನ ಕುಟುಂಬದವರೆಲ್ಲ ಹೇಗೆ ನಗ್ತಾ ನಗ್ತಾ ಇದಾರೆ ನಾನಿಲ್ಲಿ ಒಬ್ನೇ ಎಷ್ಟೊಂದು ಕಷ್ಟ ಅನುಭವಿಸ್ತಿದೀನಿ. ಇಲ್ಲಿ ಇರೋ ಜನರೆಲ್ಲ  ಸ್ವಾರ್ಥಿಗಳು. ಯಾರು ಯಾರನ್ನೂ ಪ್ರೀತಿ, ಕರುಣೆ, ಮಮತೆಯಿಂದ ನೋಡಲ್ಲ. ಎಲ್ರೂ ತಾವು ಚೆನಾಗಿದ್ರೆ ಸಾಕು ಅನ್ಕೋತಾರೆ. ನಾನೂ ಬೇಗ ನಕ್ಷತ್ರ  ಆಗ್ಬೇಕಜ್ಜಿ, ನಮ್ಮ ಅಪ್ಪ ,ಅಮ್ಮ, ತಮ್ಮ, ತಂಗಿ ಹತ್ರ ಹೋಗ್ಬೇಕು ಅಂತ ಹಠ ಹಿಡಿದ.

ಆಗ  ಅಜ್ಜಿ, 'ಬೇರೆಯವರು ಹೇಗಾದರೂ ಇರಲಿ. ನೀನು ಒಳ್ಳೆ ದಾರಿಯಲ್ಲಿ ನಡೆದು ಬೇರೆಯವರಿಗೆ ಉಪಕಾರ ಮಾಡು. ವಯಸ್ಸಾದವರನ್ನ, ಅಂಗವಿಕಲರನ್ನ, ಪ್ರೀತಿ ಕರುಣೆ  ಮಮತೆಯಿಂದ ನೋಡು. ನೀನೂ  ಅವರ  ಹತ್ರ  ಹೋಗ್ಬಹುದು, ನಕ್ಷತ್ರ  ಆಗ್ಬಹುದು' ಅಂದಾಗ ಮಗುವಿನ ಕಣ್ಣಲ್ಲಿ ಮಿಂಚು ಕಾಣಿಸಿತ್ತು. ಅಂದಿನಿಂದ ಆ ಹುಡುಗ ಅಜ್ಜಿ ಹೇಳಿದ ಹಾಗೆ  ಪರೋಪಕಾರದ  ಗುಣವನ್ನು  ಬೆಳೆಸಿಕೊಂಡು ಬೇರೆಯವರ  ಸಂತೋಷದಲ್ಲಿ ತನ್ನ ಸಂತೋಷವನ್ನು ಕಾಣಲು ಶುರು ಮಾಡಿದ.

ನಾವು  ಇನ್ನೊಬ್ಬರಿಗೆ  ಬೆಳಕು ನೀಡಲು  ನಕ್ಷತ್ರಗಳೇ  ಆಗಬೇಕಿಲ್ಲ. ನೊಂದವರ  ಕಣ್ಣೀರು  ಒರೆಸಿದರೂ  ಸಾಕು, ಅದೇ ಅವರ ಬಾಳಿಗೆ ಬೆಳಕು
ನಮಸ್ಕಾರ! ನಾನು ಚೇತನ. ಇಂದು ನಾನು ಮನೆಗೆ ಹೋಗುತ್ತಿದ್ದೇನೆ. ಹೌದು, ನಾನು ಎಷ್ಟು ದಿನಗಳಿಂದ ಕೆಲಸದಲ್ಲಿ ತುಂಬಾ ಬ್ಯುಸಿ ಆಗಿದ್ದೆ. ಈಗ ಎಲ್ಲವೂ ಚೆನ್ನಾಗಿಯೇ ಇದ್ದು, ನಾನು ರಾತ್ರಿ ಊಟ ಮಾಡಿಕೊಳ್ಳಲು ಹೊರಟಿದ್ದೇನೆ. ನಾನು ಕನಸು ಕಂಡು ಹಾರುವ ಹಕ್ಕಿಯಂತೆ ನಿರೀಕ್ಷಿಸುತ್ತಿದ್ದೇನೆ. ನಾನು ಮನೆ ತಲುಪಿದಾಗ, ನನ್ನ ಕುಟುಂಬವು ನನ್ನನ್ನು ಎದುರಿಸುವುದು ನನಗೆ ಸಂತೋಷವನ್ನು ನೀಡುತ್ತದೆ. ನಾನು ಅವರು ಎಲ್ಲರೂ ಚೆನ್ನಾಗಿದ್ದಾರೆ ಎಂದು ಕೇಳಿ ಖುಷಿಯಾಗುತ್ತೇನೆ. ಅವರು ನನಗೆ ಟೀ ನೆನೆಸಿದರೆ ನನಗೆ ಹೆಚ್ಚಿನ ಶಕ್ತಿ ದೊರೆಯುತ್ತದೆ. ಈಗ ನಾನು ಟೈಮ್ ಪಾಸ್ ಮಾಡಲು ಬಾಳೆಹಣ್ಣು ತಿನ್ನಲಿದ್ದೇನೆ.
ನಮಸ್ಕಾರ, ನನ್ನ ಹೆಸರು ಆನಂದ್. ನಾನು ಬೆಂಗಳೂರು  ನಗರದ  ದೊಡ್ಡ ಕಂಪನಿಯಲ್ಲಿ ಕೆಲಸ ಮಾಡುತ್ತೇನೆ. ಪ್ರತಿದಿನವೂ ಬೆಳಿಗ್ಗೆ ನಾನು 6 ಗಂಟೆಗೆ ಎದ್ದು, ಸ್ನಾನ ಮಾಡುತ್ತೇನೆ. ನಂತರ, ನಾನು ಬೆಳಗಿನ  ತಿಂಡಿ  ತಿಂದ  ನಂತರ, ನನ್ನ  ಕಚೇರಿಗೆ  ಹತ್ತೋದು. ನಾನು  ದಿನಪತ್ರಿಕೆ  ಓದುತ್ತೇನೆ  ಮತ್ತು  ನಾನು  ಎಲ್ಲಾ  ಮಾಹಿತಿಯನ್ನು  ತಿಳಿದುಕೊಳ್ಳಲು  ಪ್ರಯತ್ನಿಸುತ್ತೇನೆ. ನಾನೇನಾದರೂ ಮಹತ್ವದ  ವಿಚಾರಗಳು  ಇದ್ದರೆ, ನಾನು  ಅವುಗಳನ್ನು  ಗಮನಿಸಿಕೊಳ್ಳುತ್ತೇನೆ. ನಾನು  ಹೊತ್ತಿನಲ್ಲಿ, ಇನ್ಸ್ಟಿಟ್ಯೂಟ್‌ನಲ್ಲಿ  ನನಗೆ  ಬೇಕಾದ  ತರಗತಿಗಳನ್ನು  ಹಾಜರಾಗಿ  ಮತ್ತು ಕೆಲಸ ಮಾಡುವ ಹವ್ಯಾಸವನ್ನು  ನಾನು  ಪಡೆಯುತ್ತೇನೆ. ದಿನದಂದು, ನಾನು  ಕೆಲಸ  ಮುಗಿಸಿಕೊಂಡು, ಮನೆಗೆ  ಹಿಂತಿರುಗುವ ಸಮಯವನ್ನು ನೋಡುವಂತೆ  ಕಾಯುತ್ತಿದ್ದೇನೆ. ನನಗೆ ಕುಟುಂಬವನ್ನು ಪ್ರೀತಿಸುವುದರಿಂದ, ನಾನು ಬರುವಾಗ ಮನೆಗೆ ಸವಿ  ಮೊಗವನ್ನು  ನೋಡಲು  ಕಾಯುತ್ತೇನೆ. ನಾನು ಹೆಂಡತಿಯನ್ನು ಕಂಡು, ಅವಳೊಂದಿಗೆ  ಮಾತನಾಡುತ್ತೇನೆ. ನಾನು  ಮಕ್ಕಳೊಂದಿಗೆ  ಆಟವಾಡುತ್ತೇನೆ  ಮತ್ತು ಅವರು ಸಂತೋಷವಾಗಿರಬೇಕು  ಎಂದು  ಹಾರೈಸುತ್ತೇನೆ. ನಮಗೆ  ಟಿವಿಯಲ್ಲಿ  ಹೊಸ  ಚಲನ ಚಿತ್ರವನ್ನು ನೋಡಲು ಬಹುಶಃ ಸಮಯ ಸಿಗುತ್ತದೆ. ನಾನು ಹಾಗೂ ನನ್ನ ಕುಟುಂಬವು  ಒಟ್ಟಾಗಿ ಊಟ ಮಾಡುವುದನ್ನು  ಪ್ರೀತಿಸುತ್ತೇವೆ. ನಾವು ಸಾಮಾನ್ಯವಾಗಿ  ಸಾಂಪ್ರದಾಯಿಕ ಊಟಗಳನ್ನು  ತಿನ್ನುತ್ತೇವೆ, ಹಣ್ಣು, ಸಾಂಬಾರ್, ಅನ್ನ, ಮತ್ತು ತರಕಾರಿಗಳನ್ನು ಒಳಗೊಂಡಿರುವ ಪ್ರಾತ:ರಾಪಣೆಗಳನ್ನು. ರಾತ್ರಿ ವೇಳೆ, ನಾನು ವಿಶ್ರಾಂತಿ ಪಡೆಯಲು  ಹೊರಗೊಮ್ಮಲು, ಪುಸ್ತಕವನ್ನು  ಓದುತ್ತೇನೆ  ಅಥವಾ  ಸ್ನೇಹಿತರೊಂದಿಗೆ  ಚರ್ಚೆ  ಮಾಡುತ್ತೇನೆ. ಎಂದೂ ದಯವಿಟ್ಟು  ನಾನು  ಯಾವಾಗಲೂ  ಸಮ್ಮಿಶ್ರಿತ  ಸಮಯಗಳನ್ನು  ನೆನೆಸಿಕೊಳ್ಳುತ್ತೇನೆ.
ನಮಸ್ಕಾರ! ನಾನು ಶ್ರವಣ್. ನಾನು ಪ್ರತಿ ದಿನ ಬೆಳಿಗ್ಗೆ 6 ಗಂಟೆಗೆ ಎದ್ದು, ಮೊದಲು ಧ್ಯಾನ ಮಾಡುತ್ತೇನೆ. ಧ್ಯಾನ ಮಾಡಿದ ಮೇಲೆ, ನಾನು ಕೆಲವೊಂದು  ವ್ಯಾಯಾಮಗಳನ್ನು ಮಾಡುತ್ತೇನೆ, ಇದರಿಂದ ನನಗೆ ದಿನವಿಡೀ ತಾಜಾಗಿತನ ಮತ್ತು ಉತ್ಸಾಹವನ್ನು ಕೊಡುಗುತ್ತದೆ. ನಂತರ ನಾನು ಸ್ನಾನ ಮಾಡಿ, ಬೆಳಗಿನ ತಿಂಡಿ ಮಾಡುತ್ತೇನೆ. ಅವುಗಳಲ್ಲಿ ನಾನು ಸಾಮಾನ್ಯವಾಗಿ ಹತ್ತುಕೊಂಡು ಹಣ್ಣು, ತೆಂಗಿನಕಾಯಿ ಮತ್ತು ಒಂದೆರಡು ಸಾಂಬಾರ್ ಆನಂದಿಸಲು  ಇಷ್ಟಪಡುತ್ತೇನೆ. ನಾನು ಪಟ ಬಟ್ಟೆ ಹಾಕಿ, ಕಚೇರಿಗೆ ಹೋಗಲು ಹಾರುವಂತೆ ಪ್ರಯಾಣ ಮಾಡುತ್ತೇನೆ. ನನ್ನ ಕೆಲಸದ ಸ್ಥಳದಲ್ಲಿ ನನಗೆ ಅಹೆಚ್ಚು ಸಮಯ ಕಲಿಯಲು  ಹಾಗೂ  ಅನೇಕ  ಜನರಿಂದ  ಮಾರ್ಗದರ್ಶನವನ್ನು ಪಡೆಯಲು ಅವಕಾಶಗಳು ಲಭ್ಯವಿವೆ. ನಾನುಸಮಯವನ್ನು ಸರಿಯಾಗಿ ಬಳಸಲು ಮತ್ತು ಪ್ರಭಾವಶಾಲಿಯಾಗಲು ಬಹುಮಾನಗಳನ್ನು ಪಡೆಯುತ್ತೇನೆ. ನಾನು ಅಲ್ಲಿ ಕೆಲಸ ಮಾಡಿಕೊಂಡು, ಯಾವಾಗಲೂ ಹೊಸ ವಿಷಯಗಳನ್ನು ಕಲಿಯುತ್ತೇನೆ.

ಕಚೇರಿಯಲ್ಲಿ  ಕೆಲಸ  ಮುಗಿಸಿಕೊಂಡು, ನಾನು  ಸಂಜೆ  ಸಮಯದಲ್ಲಿ  ಮನೆಗೆ  ಹಿಂತಿರುಗುತ್ತೇನೆ. ಮನೆಗೆ  ಬಂದ  ಮೇಲೆ  ನಾನು  ನನ್ನ  ಕುಟುಂಬದ  ಸದಸ್ಯರೊಂದಿಗೆ  ಸಮಯ  ಕಳೆದರೆ  ನನಗೆ  ತುಂಬಾ  ಸಂತೋಷವಾಗುತ್ತದೆ. ನಾನು  ನನ್ನ ಹೆಂಡತಿಯನ್ನು ನೋಡಿ, ಅವಳೊಂದಿಗೆ  ಮಾತನಾಡುತ್ತೇನೆ, ನಮ್ಮ  ಮಕ್ಕಳೊಂದಿಗೆ  ಆಟವಾಡುತ್ತೇನೆ. ನಾವು  ಸಾಮಾನ್ಯವಾಗಿ  ವಾರಾಂತ್ಯದಲ್ಲಿ  ಟಿವಿಯಲ್ಲಿ ಸಿನಿಮಾ ನೋಡುತ್ತೇವೆ  ಅಥವಾ ಮನೆಯಲ್ಲಿ ಹೊರಗೆ  ಹೋಗಿ  ಕೆಲವು  ತಾಜಾ  ಹಣ್ಣುಗಳನ್ನು ತಿಂದು, ಸಮಯವನ್ನು ಹಾಸ್ಯದಿಂದ  ಕಳೆಯುತ್ತೇವೆ. ರಾತ್ರಿ ಸಮಯದಲ್ಲಿ, ನಾನು  ಪುಸ್ತಕಗಳನ್ನು  ಓದುತ್ತೇನೆ ಅಥವಾ ಒಮ್ಮೆ ಲಘು  ಚರ್ಚೆಗಳನ್ನು  ಮಾಡುವುದರಲ್ಲಿ ತೃಪ್ತಿ ಪಡುವುದು ನನಗೆ ಇಷ್ಟ. ಇಂತಹ  ದಿನಚರ್ಯೆಯು ನನಗೆ ಸಂತೋಷ ಮತ್ತು  ಆರಾಮವನ್ನು ನೀಡುತ್ತದೆ.
